% -*- mode: LaTeX; coding: utf-8; -*-

\chapter{Web-palvelinratkaisut}

Web-palveluilla tarkoitetaan järjestelmiä, jotka kommunikoivat
keskenään käyttäen vakiintuneita Web-tekniikoita. Web-palvelut eivät
ole riippuvaisia mistään tietystä laitteisto- tai
käyttöjärjestelmäarkkitehtuurista. Web-palveluiden käyttämät
teknologiat eivät sinänsä ole erityisen vallankumouksellisia, mutta
tiedonvaihdon helpottuminen standardien protokollien ja Webin
hajautetun rakenteen ansiosta on tehnyt Web-palveluista
mielenkiintoisia niin kehittäjien kuin käyttäjienkin
näkökulmasta\cite{javaweb}.

IBM määrittelee Web-palvelut seuraavasti: \textit{Web-palvelut ovat
itsenäisiä ja modulaarisia sovelluksia, jotka voidaan julkistaa,
määritellä, paikallistaa ja suorittaa verkon ylitse, yleensä Webin
välityksellä}~\cite{websecurity}.

Tietoturvan kannalta Web-palvelut ovat haastavia, koska niitä
käytetään Internetin välityksellä eivätkä ne ole rajoittuneita
esimerkiksi tietyn organisaation lähiverkkoon.
Lisäksi Web-palveluiden osia sijoitetaan usein fyysisesti eri paikkoihin ja ne
kommunikoivat keskenään Internetin välityksellä.

Tässä luvussa käsitellään komponentteja, joista tämänhetkiset
Web-palvelut koostuvat. Erityistä huomiota on kiinnitetty seikkoihin,
jotka vaikuttavat palvelun tietoturvaan.

\section{Palvelinohjelmistot}

Web-palveluiden toteuttajan näkökulmasta lähin komponentti on
palvelinohjelmisto. Se käsittelee HTTP-kyselyt ja lähettää vastauksina
käyttäjän selaimessa näytettäviä ja prosessoitavia osia kuten
hypertekstiä, kuvia ja selainohjelmassa suoritettavia komentosarjoja.

Web-palvelun käyttäjä ei kuitenkaan välttämättä kommunikoi suoraan
Web-pal\-ve\-li\-men kanssa. Suuret Web-palvelut koostuvat usein
palvelinohjelmiston lisäksi välimuistipalvelusta, joka vähentää
palvelimelle kohdistuvaa rasitusta säilyttämällä harvoin muuttuvaa
sisältöä välimuistissa ja välittämällä tätä suoraan
käyttäjille. Tällainen konfiguraatio esitellään tarkemmin luvussa \ref{valimuisti}.

Tietoturvapalveluita tarjoavan Netcraftin raportista
huhtikuulta 2010~\cite{netcraft} käy ilmi, että kaksi suurinta
Web-palvelinalustan kehittäjää ovat \textit{Apache Software Foundation} (53,93~\% suosituimmista
sivuista), \textit{Microsoft} (24,97~\%). Näiden jälkeen tulevat
\textit{Google} ja \textit{nginx}-projekti kumpikin 6~\% osuudella.
Tuloksia voi vääristää jonkin verran se, että joissakin tapauksissa
edustalla suoritetaan välitys- tai välimuistipalveluna toista
palvelinohjelmistoa esimerkiksi Apachea tai nginx:ä, joka välittää
kyselyt eteenpäin varsinaiselle
Web-\-palvelinohjelmistolle. Tämä selittää esimerkiksi
sen, miksi Zope puuttuu kokonaan suosituimpien palvelinten
joukosta. Esimerkiksi Jyväskylän yliopiston palvelinohjelmiston nimenä
Netcraftin tilastoissa näkyy Apache~\cite{netcraft_jyu}, vaikka
palvelu on toteutettu Zope-\-palvelinohjelmiston päällä
suoritettavalla Plonella. Samoin on käynyt Tomcat-\-palvelimella
ajettavalle Korppi-\-opintotietojärjestelmälle.

Palvelinohjelmiston suosiolla voidaan olettaa olevan vaikutusta
siihen, kuinka paljon mielenkiintoa ohjelmistoa kohtaan on
tietomurtoja tekevien kräkkereiden keskuudessa. Toisaalta
suuren suosion saaneita Web-palvelinalustoja kohtaan on myös
positiivista kiinnostusta tietoturvapiireissä, jolloin etenkin vapaan
lähdekoodin palvelinalustojen tietoturvan taso edistynee suosion
kasvaessa.

\subsection{Apache}

Apache HTTP Server on Apache Software Foundationin kehittämä vapaan
lähdekoodin Web-palvelinalusta. Apache pohjautuu NCSA:ssa
kirjoitettuun httpd-\-ohjelmistoon. Ensimmäinen versio
Apache-palvelimesta julkaistiin keväällä 1995 ja alle vuodessa se
saavutti suosiossa edeltäjänsä NCSA httpd:n. Tästä lähtien Apache on 
pitänyt ykköspaikkaa maailman suosituimpana Web-palvelinalustana.~\cite{apache}

Suosituimpana palvelinalustana Apache on luonnollisesti yleinen kohde
myös tietomurtojen yrityksille. Apachen tietoturva-aukkoja
hyödyntämällä on kuitenkin harvoin onnistuttu saamaan laajamittaista
vahinkoa. Suurimmassa osassa tietomurtoja keskitytäänkin murtamaan
varsinaista Web-palvelua palvelinalustan
sijaan.  % tämä on oletus, FIXME etsi lähde tai poista

Apache pystyy suorittamaan komentosarjoja perinteisen CGI-rajapinnan
lisäksi myös palvelinlaajennosten avulla, jolloin saavutetaan
tiiviimpi integraatio ja enemmän suorituskykyä verrattuna
CGI-rajapintaan~\cite{cginopeus}. Yksi yleisimmistä
palvelinlaajennoksista on PHP-kielen tuki.

Apachea voidaan suorittaa lukuisissa eri käyttöjärjestelmissä
mukaan lukien Linux ja Windows. Suosittuja Apache-alustalla käytettäviä
ohjelmointikieliä ovat PHP ja Python. Tunnettuja tässä ympäristössä
käytettäviä Web-palveluita ovat muun muassa Wikipedian käyttämä MediaWiki ja
lukuisilla selainkäyttöisillä keskustelupalstoilla käytössä oleva
phpBB. Palvelinympäristöä, jossa on käytössä Linux, Apache, MySQL ja
PHP, kutsutaan usein nimellä LAMP.

Tietoturvan näkökulmasta Apachen vahvuutena on sen tiivis integraatio
Linux-jakeluihin. Mikäli vakavia tietoturvaan liittyviä
haavoittuvaisuuksia paljastuu, ohjelmisto on vaivatonta ja nopeaa
päivittää uudempaan versioon. Tällöin palvelinohjelmistoa vastaan
kehitetyt murtautumiskomentosarjat eivät pysy pitkiä aikoja
toimintakykyisinä.  Tämä on luultavasti syynä siihen, miksi Apache on
säilyttänyt ykköspaikkansa Web-palveluntarjoajien ja kehittäjien
suosiossa mitattuna.

\subsection{Microsoft IIS}

Apachen jälkeen toiseksi suurinta markkinaosuutta Web-palvelinalustoista pitää Microsoftin kehittämä Internet Information Services (lyh. \textit{IIS}). Ensimmäisen versio sovelluksesta
julkaistiin Windows NT-käyttöjärjestelmälle vuona 1996, ja vuonna 2008 julkaistiin IIS 7 Windows Server 2008 palvelinjakelun yhteydessä. Uusin virallinen versio sovelluksesta on tällä hetkellä   
IIS 7.5 ja siitä on ladattavissa 180-päivän ilmainen kokeiluversio Windows Server 2008 alustalle Microsoftin sivuilta \cite{IIS}.

Aikaisemmista IIS-versioista on löydetty useita eri tasoisia tietoturvariskejä joista tunnetuin on Code Red Wormiksi nimetty hyökkäys, joka saastutti yli kolmesataatuhatta Web-sivustoa.
Kyseinen hyökkäys pohjautui puskuriylivuotoon, johon Microsoft oli julkaissut päivityksen kuukausi takaperin, mutta jota osa palveluita ylläpitävistä tahoista ei ollut asentanut. Tämän hyökkäyksen
johdosta yleinen käsitys IIS-sovellusten tietoturvasta on vähintäänkin kyseenalainen. Uusimmista versioista ei ole kuitenkaan löydetty vastaavanlaisia tietoturvariskejä, ja Secunian
ylläpitämän listan mukaan uusimmasta versiosta ei löydy yhtään paikkaamatonta tietoturvariskiä \cite{Secunia}.

Suurin muutos uusimmissa versioissa verrattaessa vanhoihin on
siirtyminen modulaariseen arkkitehtuuriin. Tämä mahdollistaa uusien komponenttien nopean lisäämisen ja poistamisen, jonka lisäksi  
monipuolinen API-rajapinta tarjoaa mahdollisuuden tehdä yksilöllisiä komponentteja omiin tarpeisiin. Modulaarinen rakenne parantaa myös sovelluksen tietoturvaa pienentämällä asennettavien 
osien määrää ainoastaan niihin, joita ylläpitäjä tarvitsee. Edut modulaarisuudesta
vastaavat paljolti niitä etuja, jotka saavutettiin Apache-palvelimen version
1.3 yhteydessä.

Tietoturvaan ja skaalautuvuuteen on muutenkin kiinnitetty enemmän huomiota alusta asti, joiden lisäksi monet Apachen ominaisuuksista
kuten URL-osoitteiden uudelleenkirjoitus on otettu käyttöön \cite{IIS}. IIS:n suurimpana haittapuolena nykyisin on sen sidonnaisuus Windows-maailmaan, sillä muille alustoille sitä ei ole 
saatavilla. Rajoituksistaan huolimatta IIS on nykyisin oikeanlaisessa ympäristössä varteenotettava vaihtoehto Apachelle. 

\subsection{Zope}

Vaikka Apachen ja Microsoft IIS:n markkinaosuudet kattavat suurimman osan käytetyistä Web-alustoista, on markkinoilla suuri määrä pienempiä ratkaisuja, joille löytyy oma käyttäjäkuntansa. Yksi 
näistä on vapaaseen lähdekoodiin pohjautuva Zope \cite{Zope}. Zope tulee sanoista ``Z Object Publishing Environment'' ja se on kirjoitettu pääosin käyttäen Pythonia. Zope on ensimmäinen
Web-sovellusten suunnitteluun tarkoitettu oliopohjainen julkaisujärjestelmä ja sen mukana tulee erillinen tietokantasovellus ja web-palvelinalusta. Zopesta on olemassa useita eri jakeluita
joista käytetyin on Zope2. 

Vaikka Zope itsessään sisältää Web-palvelimen, voidaan sitä käyttää myös rinnakkain muiden palvelimien kanssa. Tällaiseen ratkaisuun voidaan päätyä, jos halutaan esimerkiksi ylläpitää samalla
palvelimella sekä Zopella että muilla työkaluilla tuotettua sisältöä,
tai jos halutaan käyttää palveluita kuten Apachen tarjoamaa SSL-salausta. Monissa tehtävissä muut alustat toimivat myös nopeammin ja 
turvallisemmin kuin Zope. Zopen käyttö ei myöskään sulje perinteisen
relaatiotietokannan käyttöä ja sen tukemiin tietokantoihin kuuluu
muun muassa MySQL, Oracle ja PostgreSQL. Usein eri 
tietokantoja käytetään myös rinnakkain, jolloin Zopen objektit voidaan tallentaa ZODB-oliotietokantaan ja muu data perinteisiin relaatiotietokantoihin. 

Zopen yksi suurimmista vahvuuksista on sille tehdyt lisäosat, joita löytyy runsaasti. Näistä tunnetuin on Plone~\cite{Plone}, joka on pitkälle kehitetty 
sisällönhallintajärjestelmä. Sitä voidaan käyttää kaikenlaisen Web-sisällön kuten blogien ja sisäisten ja ulkoisten Web-sivustojen hallitsemiseen. Se on helppo asentaa ja ottaa käyttöön, 
jonka lisäksi se on käännetty yli 40 kielelle. Helppokäyttöisyys, joustavuus ja laajennettavuus ovat niitä tekijöitä, jotka ovat tehneet Plonesta suositun. Plonelle löytyvä ohjeistus
on myös hyvin kattavaa ja se on yksi tuetuimmista avoimen lähdekoodin projekteista. Vapaata Web-sovellusalustaa etsivälle Zope ja Plone tarjoavatkin erinomaiset työkalut.

\section{Käänteinen välityspalvelin}
\label{valimuisti}

Suositut Web-palvelut ovat usein rakenteeltaan hajautettuja, jolloin
palvelimeen kohdistuva kuormitus saadaan jaettua useammalle
laitteelle. Tämä vähentää palvelujen kustannuksia, koska tällöin ei
tarvita yhtä tehokasta laitetta, vaan palvelu voidaan toteuttaa
useammalla pienempitehoisella palvelimella. Kustannussäästöjen lisäksi
hajautettu rakenne on vikasietoisempi, koska yhden palvelimen
vikaantuessa käyttäjät voidaan automaattisesti ohjata muille
palvelimille.

Käytettäessä hajautettua Web-palvelua tarvitaan kuormantasaaja,
joka ohjaa kyselyt sellaisenaan toisille palvelimille joko
kiertovuorottelulla (engl. \textit{round robin}) tai ohjaamalla sisään
tuleva kysely aina sellaiselle palvelimelle, jonka kuormitus on
alhaisin. Tällaista järjestelmää kutsutaan käänteiseksi
välityspalvelimeksi (engl. \textit{reverse proxy}). Kuvassa
\ref{reverseproxy} havainnollistetaan kuormantasauksen toimintaa.

Välimuistina toimiessaan palvelimelle tallennetaan muuttumaton
sisältö, jolloin tällaisia kyselyitä ei tarvitse välittää
varsinaisille Web-palvelimelle saakka, koska ne löytyvät
välityspalvelimen muistista. Ainoastaan muuttuva tai välimuistille
uusi sisältö pyydetään palvelinohjelmistolta. Tällöin
palvelinohjelmiston suorituskyky ei ole niin keskeisessä roolissa
Web-palvelun suorituskyvyssä.

Kun käytetään käänteistä välityspalvelinta, varsinaiset
Web-palvelimet voidaan sijoittaa palomuurin taakse, koska näihin laitteisiin
ei käyttäjä ole suoraan yhteydessä. Välityspalvelimeen voidaan myös
sijoittaa ohjelmistopohjainen palomuuri, joka suodattaa yleisimmät
tietomurtoyritykset. Tällöin nämä kyselyt eivät pääse
kuormittamaan tai haittaamaan muutoin palvelinten toimintaa.

Käänteisellä välityspalvelimella voidaan muillakin tavoin lisätä
palvelinten suorituskykyä ja luotettavuutta. Välityspalvelin voi
esimerkiksi ottaa vastuulleen tiedon salaamisen tai toimia
välimuistina. Käänteinen välityspalvelin tarjoaa usein myös riittävät työkalut 
kuormituksen hallintaan. Järjestelmä riittääkin hyvin sellaisten Web-palveluiden
tarpeisiin, joiden yleisö on pienellä maantieteellisellä alueella.

\begin{figure}[htp]
\centering
\includegraphics[width=12cm]{pics/reverseproxy.pdf}
\caption{Käänteisen välityspalvelimen toiminta.}
\label{reverseproxy}
\end{figure}

\newpage

\section{Pilvivälimuisti}

Edellä kuvattu käänteinen välityspalvelin ei ole riittävä ratkaisu
kuormituksen tasaamiseen kun kyse on laajamittaisesta, globaalin
mittakaavan Web-\-palveluntarjonnasta. Käänteinen välityspalvelin
vähentää Web-palvelinten kuormitusta, mutta ei vähennä eikä hajauta
palvelun verkkoliikennettä. Tietoliikenne kohdistuu kuitenkin yhteen
pisteeseen verkkoa. Jotta maailmanlaajuiset palvelut voitaisiin
toteuttaa ilman maakohtaisia erillissivustoja, tarvitaan keinoja
kuormituksen jakamiseen verkkotopologisesti edullisemmin.

Eräs ratkaisu ongelmaan on sijoittaa välimuistipalvelimia eri
maantieteellisille alueille. Nämä palvelimet säilövät välimuistiinsa
harvoin muuttuvia sivuja ja muita staattisia resursseja. Sivulle
tulevat kyselyt voidaan ohjata palveluntarjoajan näkökulmasta
edullisimmille palvelimille esimerkiksi aluekohtaisten nimipalveluiden
avulla~\cite{geodns}. Kuvassa \ref{cloudcache} havainnollistetaan
järjestelmän toimintaa.

Käytännössä tällaisen järjestelmän rakentaminen ja ylläpito on
kallista, koska se vaatii liiketoimintaa useiden valtioiden alueilla ja
lukuisien palveluntarjoajien kanssa. Ratkaisuna tähän ongelmaan on kehitetty
pilvivälimuistipalveluita.
Yksi suosituimmista tällaisista palveluista on Akamai Technologiesin
\textit{Web Ap\-plic\-a\-tion Accelerator}~\cite{akamai}. Järjestelmä
koostui kesäkuussa 2010 yhteensä 65~000 palvelimesta, jotka
sijaitsevat 70 eri valtion alueella. Käyttäjän tekemät kyselyt
ohjataan automaattisesti sopivimpaan Akamain palvelimeen. Sopivin
palvelin valitaan yhteyden luotettavuuden ja nopeuden
perusteella. Palvelu voi noutaa ennakolta kaiken sivulla sijaitsevan
staattisen sisällön, jolloin näiden osien välittäminen ei kuormita
varsinaisia Web-palvelimia lainkaan.

Pilvivälimuistin haittapuolena on se, että Web-palveluntarjoaja ei näe
suoraan sivustolle tulevia kyselyitä, koska monet kyselyt eivät etene
välimuistipalvelua syvemmälle. Tällöin tilastointi ja erilaisten tietomurtojen
tunnistaminen on vaikeampaa. Monet välimuistipalveluntarjoajat, Akamai
mukaan lukien, tarjoavat kuitenkin asiakkailleen monipuolisia tilastointipalveluita.

\begin{figure}[htp]
\centering
\includegraphics[width=12cm]{pics/cloudcache.pdf}
\caption{Pilvivälimuistin toiminta.}
\label{cloudcache}
\end{figure}
