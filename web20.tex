% -*- mode: LaTeX; coding: utf-8; -*-

\chapter{Web 2.0 teknologiat}

\section{Yleistä}

Internet on aina ollut ja tulee aina olemaan vihamielinen paikka, jossa sivustolla vierailevan motiiveja sivustoa ja palvelua kohtaan on mahdoton ennustaa. Tästä syystä 
useimmat kehittäjät ja ylläpitäjät ovat noudattaneet periaatetta, että kehenkään ei voi täysin luottaa. Sivustojen ja palveluiden kehittyessä entistä monimutkaisemmiksi
Web 2.0:n myötä, on tämän periaatteen noudattaminen noussut entistä tärkeämmäksi. Tämä ei tarkoita sitä, että Web 2.0:n takana olevat teknologiat olisivat normaalia 
heikompia tai että ne sisältäisivät helposti hyödynnettäviä haavoittuvaisuuksia. Web 2.0 mahdollistaa vain aikaisempaa joustavamman alustan toteuttaa interaktiivisia ja
normaaleja työpöytäsovelluksia muistuttavia palveluita, joita käyttäjät voivat ajaa suoraan web-selaimesta. Varsinainen ongelma piilee siinä, että tällaiset palvelut ovat 
aikaisempaa monimutkaisempia toteuttaa. Niissä hyödynnetään useita eri teknologioita ja rajapintoja, jonka johdosta mahdollisuus tehdä virheitä kasvaa verrattaessa
vanhoihin ratkaisuihin. Itse käytetyt teknologiat eivät siis ole syynä heikentyneeseen tietoturvatasoon, vaan syynä on kehittäjien huolimattomuus ja/tai tietämättömyys 
niistä mahdollisuuksista, joita huonosti koodatut palvelut avaavat hyökkääjille. Tämän luvun tarkoitus onkin lyhyesti esitellä tärkeimmät Web 2.0:n takana olevat teknologiat, 
ja tuoda esille osa niistä riskeistä, joita huonosti toteutetut sovellukset voivat aiheuttavat. 

\section {AJAX}

Jos jokin Web 2.0 teknologiosta halutaan nostaa kehitystä eniten eteenpäin vieväksi voimaksi, niin vahvin ehdokas tähän on AJAX.  Asynchronous JavaScript and XML (lyh. AJAX)
itsessään ei ole mikään yksi tietty teknologia, vaan se on usean eri teknologian yhdistelmä, joita käyttämällä web-sovellukset pystytään muuttamaan nopeasti reagoiviksi
ja käyttökokemukset tuomaan lähemmäksi perinteisiä työpöytäsovelluksia \cite{AJAX}. AJAX koostuu seuraavista teknologioista:

\begin{itemize}
\item HTML ja CSS rakentavat web-selaimella näytettävän sivun.
\item DOM mahdollistaa käytön aikaisen dynaamisen sisällön tuottamisen.
\item XML ja Extensible Stylesheet Language Transformation (lyh. XSLT) mahdollistavat kerrosten välisen tiedonsiirron.
\item JavaScript helpottaa eri komponenttien integroimisen sekä näiden ohjelmoimisen.
\item XMLHttpRequest (lyh. XHR) objekti helpottaa serverien välistä kommunikointia \cite{WEB2b}.
\end{itemize}

Suurin AJAXin tuoma muutos perinteisiin web-sivuihin on mahdollisuus päivittää sivun sisältöä asynkronisesti. Yksinkertaistettuna tämä tarkoittaa sitä, että sivun sisällöstä
pystytään päivittämään ainoastaan halutut osat käyttäen XHR-kanavia. Aikaisemmin tällainen ei ole ollut mahdollista, sillä vanhat web-sivut ovat toimineet pelkästään synkronisesti, jolloin 
erillisiä kutsuja ei ole voitu tehdä. Tämän takia koko sivu on täytynyt päivittää kerralla. Tämä on hidastanut käyttökokemusta, sillä päivityksen nopeus on riippunut siitä, 
kuinka nopeasti palvelin ja selain ovat pystynyt päivittämään sivut. XHR sisältää kaikki perinteiset HTTP metodit mukaanlukien GET, POST, HEAD ja DELETE, joten sen avulla pystytään suorittamaan
kaikki yleisimmät käyttäjän toiminnot \cite{WEB2}. Kuvassa \ref{synkroninen} on esitetty tilanne, jossa sama palvelu on toteutettu käyttäen synkronisia ja asynkronisia 
kutsuja. Kuvasta näkee, että Web 2.0 mahdollistaa useamman yhtäaikaisen kutsun tekemisen, jolloin myös palvelun käyttäminen on nopeampaa.

\begin{figure}[htp]
\centering
\includegraphics[width=12cm]{pics/synkroninen.pdf}
\caption{Synkroninen ja asynkroninen kommunikointi}
\label{synkroninen}
\end{figure}

AJAXiin kohdistuvat hyökkäykset eivät eroa kauheasti vanhoista murtautumismenetelmistä. Hyökkääjät pyrkivät edelleen hyödyntämään syötteen puutteellista suodattamista, muokkaamaan ulostulevaa
dataa, murtamaan salauksia ja hankkimaan istuntonkohtaisia tietoja esimerkiksi evästeitä varastamalla. Se, mikä erottaa AJAXin vanhemmista tekniikoista ja tekee siitä samalla kiinnostavan
kohteen hyökkääjille, on sen tapa luottaa entistä enemmän asiakaspuolen JavaScripteihin. Asiakaspuoleen ei voida koskaan luottaa, ja JavaScriptien huolimaton käyttö avaa hyökkääjille monia
tapoja murtaa asetetut suojaukset. Nämäkään eivät ole uusia asioita, mutta kiinnostuksen siirtyessä AJAXiin, ovat myös hyökkääjät alkaneet kiinnittämään näihin enemmän huomiota \cite{AJAX}.
Monet käytetyistä AJAX-ympäristöistä sisältävät myös eriasteisia tietoturvariskejä, joita hyökkääjät voivat hyödyntää \cite{JSH}.

\subsection{JavaScript}

JavaScript on Netscapen suunnittelema skriptikieli, joka tunnettiin aluksi nimellä LiveScript. Sun Microsystemsin kehittämän Java-ohjelmointikielen yleistyessä Netscape päättii muuttaa 
sen nimen JavaScriptiksi, toivoen sen käytön yleistyvän Javan menestyksen myötä. JavaScriptillä kirjoitetut skriptit tunnistaa HTML:n elementistä <script>, ja toimiakseen se tarvitsee ympäristön,
josta löytyy tuki JavaScriptille. JavaScript on tehokas työkalu, joka  mahdollistaa monen muun toiminnon ohella mm. dynaamisten web-sivujen tekemisen, viestien kirjoittamisen selaimen 
tilariville, uusien ikkunoiden avaamisen ja interaktiivisten lomakkeiden luomisen. Skriptien toiminta rajoittuu kuitenkin web-selaimen toimintoihin, eikä sitä käyttäen voida esimerkiksi 
kirjoittaa levylle ja levyn lukeminen rajoittuu pelkästään evästeisiin \cite{JavaScript}. Näistä rajoituksista huolimatta JavaScript mahdollistaa erittäin monipuolisten toimintojen 
toteuttamisen web-ympäristössä.

Suurin osa web-sivuilla olevista skripteistä toimii siten, että ne ladataan aluksi käyttäjän koneelle, jonka jälkeen ne suoritetaan selaimessa. Skriptit sijaitsevat käyttäjien 
koneilla, joten toimintaperiaatten selvittäminen ei ole hyökkääjälle vaikeaa. Asiaa pystytään kuitenkin vaikeuttamaan muutamalla eri tavalla. Näistä yksinkertaisin on poistaa koodista
kommentointi ja tyhjät rivivälit, jolloin koodin lukeminen on vaikeampaa. Seuraava askel on koodin muuttujien ja objektien uudelleennimeäminen, jolloin hyökkääjän on vaikeampi päätellä näistä
skriptin toimintaperiaate. Nimet voidaan muuttaa esimerkiksi binäärikoodiksi, mutta tämän haittapuolena on tiedoston koon kasvaminen. Nämä keinot ovat kuitenkin vain hidasteita osaavalle 
hyökkääjälle. Paras keino sisällön peittämiselle on käyttää jonkinlaista salausmenetelmää, ja osa selaimista sisältääkin suoraan tällaisen mahdollisuuden. Tämäkään ei takaa suojaa täydellistä
turvaa, mutta pieni suojaus on kuitenkin parempi kuin ei suojausta ollenkaan \cite{AJAX}.

Koneelle ladatut skriptit ajetaan oletuksena hyvin rajatussa tilassa, jossa niillä on pääsy vain kyseistä sivua käsittävään dataan tai siihen hyvin läheisesti kuuluviin dokumentteihin. 
JavaScript noudattaa myös jo edellisessä kappaleessa esitetty \emph{saman alkuperän} periaatetta, joka rajoittaa skriptien toimimisen vain sen domainin sisällä, josta sitä on kutsuttu.  
Tällä tavoin estetään hyökkäyksen tekeminen käyttäen toiselta sivulta ladattua haitallista skriptiä, jonka avulla voitaisiin esimerkiksi varastaa evästeitä ja urkkia näppäimistön painallukset.
Aikaisemmin selaimet ovat sallineet joitain poikkeuksia tähän periaatteeseen, mutta tietoturvasyistä nämä on kuitenkin poistettu. Liian tiukat tietoturvasäännöt eivät kuitenkaan toimi
nykyaikaisten web-palveluiden kanssa, ja tästä syystä \emph{saman alkuperän} periaatetta on mahdollista löysentää. Esimerkiksi ulkoiset linkit, jotka osoittavat toisella sivustolla olevaan
skriptiin, ohittavat \emph{saman alkuperän}, sillä vaikka itse skripti sijaitsee toisella sivustolla niin se lasketaan kuuluvan siihen sivustoon, josta kutsu tehtiin. Näin ollen 
kutsutulla skriptillä on pääsy sellaisiin evästeisiin ja tiedostoihin, joihin sillä ei välttämättä tarvitsisi olla oikeuksia. Sivustojen ja palveluiden hakiessa tulevaisuudesa
entistä useammasta osoitteesta tarvittavia resursseja, voi tämä aiheuttaa riskitilanteita, jos joku näistä resursseista on altistettu hyökkäykselle \cite{AJAX}.

\subsection{AJAXiin liittyvät tietoturvariskit}

Koska AJAXin toiminta perustuu hyvin pitkälti JavaScriptin varaan niin on itsestään selvää, että hyökkääjät pyrkivät hyödyntämään tätä seikkaa. Se tarjoaa hyökkääjille tehokkaan työkalun,
jonka avulla käyttäjän asettamaa luottamusta voidaan väärinkäyttää. Asiaa ei auta se, että suurin osa sivustoista on jollakin asteella alttiina XSS-hyökkäyksille \cite{WEB2c} johtuen huonosti
toteutetusta syötteen suodatuksesta. Asetettuja suodatuksia pystytään myös kiertämään käyttäen esimerkiksi kuvalinkkejä ja erilaisia tageja, joiden avulla ajettava skripti voidaan 
hukuttaa muun syötteen joukkoon. Juuri tästä syystä pelkästään tiettyjen merkkijonojen suodattaminen ei takaa suojaa JavaScript-pohjaisilta hyökkäyksiltä. Tehokkain ja yksinkertaisin keino
onkin muuttaa kaikki tagit HTML merkeiksi, jolloin esimerkiksi < merkistä tulee \emph{&lt;} ja > merkistä \emph{&gt;}. Monet ympäristöt mahdollistavat myös suoraan HTML-elementtien
poistamisen käyttäjien jättämistä viesteistä \cite{AJAX}.

Kasvaneella JavaScriptin käytöllä on suora vaikutus myös XSS-hyökkäysten yleistymiseen. JavaScript pääsee helposti evästeisiin käsiksi käyttäen \emph{document.cookie} kutsua, ja vaikka sen 
käyttö on rajoitettu ainoastaan sen domainin evästeeseen, josta kutsu on tehty, voidaan tämä rajoitus ohittaa melko helposti. Hyökkääjälle riittää, että käyttäjä vierailee esimerkiksi sellaisessa
foorumissa tai blogissa, jossa viesteissä sallitaan XHTML:n käyttö. Tämä mahdollistaa haitallisten skriptien lähettämisen sivustolle ja pahaa aavistamaton käyttäjä, joka vierailee tällä
sivulla, joutuu tietämättään hyökkäyksen kohteeksi. Yksi tapa suojautua evästeiden varastamiselta on käyttää HTTP-Only -evästeitä, jolloin asiakaspuolen evästeitä ei pystytä lukemaan. Näiden
evästeiden tukeminen on kuitenkin selainkohtaista, joten tämä ratkaisu ei aina välttämättä ole mahdollista toteuttaa. XSS-hyökkäykset eivät myöskään rajoitu pelkästään evästeiden varastamiseen,
ja yhtä helposti hyökkääjä voi esimerkiksi luoda skriptin, joka lukee näppäimistön painallukset ja lähettää ne haluttuun osoitteeseen. HTTP-Only evästeiden käyttö ei myöskään täysin suojaa 
evästeitä, jos käytetään XHR-kutsuja. Tällöin hyökkääjän on mahdollista lukea suoraan otsaketiedoista asetettuja arvoja, jos hyökkääjä onnistuu kaappaamaan XHR objekteja. Jotkut XHR-objekteihin
liittyvät haavoittuvuudet ovat myös niin syvällä XHMLHttpRequest-objekteissa, että kaikki nykyisin käytössä olevat toteutukset ovat niille jossain määrin vielä alttiina. Kaapattujen XHR-objektien tunnistaminen ei myöskään vielä ole mahdollista \cite{AJAX}. Näistä syistä johtuen AJAX tarjoaa nyt ja tulevaisuudessa hyökkääjille monia mahdollisuuksia murtaa asetettuja suojauksia.

Yksi yleisimmistä AJAXissa käytetyistä dataformaateista on JavaScript Object Notationt (lyh. JSON), joka on kielestä riippumaton ja näin ollen useimmat palvelimella käytetyistä kielistä 
pystyvät lukemaan sen sisällön. Se on rakenteeltaan hyvin kevyt, ja se koostuu kahdesta eri tietotyypistä: objekteista ja taulukoista \cite{JSON}. Formaatin heikkous piilee siinä, että 
taulukko itsessään on validi JavaScript-syöte, jonka sisältö on mahdollista kaapata \cite{AJAX}. Termi \emph{JavaScript Hijacking} kuvaa tällaista tilannetta, jossa hyökkääjä ohittaa 
\emph{saman alkuperän} periaatteen silloin, kun JavaScriptiä käytetään arkaluontoisen tiedon lähettämiseen. Aiheesta tehdyn tutkimuksen \cite{JSH} mukaan lähes jokainen käytetty AJAX-ympäristö
on alttiina tällaisilla hyökkäyksille. Käyttäen CSRF-hyökkäystä hyökkääjä pystyykin väärinkäyttämään JSON-formaattia ja varastamaan ja muokkaamaan toiselle sivustolle lähtettäviä paketteja. 
Tämä voidaan toteuttaa useilla eri tavoilla mukaanlukien script-elementtiä FIXME, ja koska pyyntö tulee selaimen luottamasta lähteestä, voidaan tällä tavoin ohittaa esimerkiksi SSL-suojaus \cite{AJAX}.
Suojautumin tämän tyyppisiltä hyökkäyksiltä voidaan toteuttaa monella eri tapaa, ja paras tulos saadaan yhdistelemällä näitä. Koska CSRF-hyökkäyksessä hyökkääjä joutuu toimimaan osittain 
sokeasti, voidaan jokaiseen pyyntöön lisätä parametri, jota hyökkääjän on vaikea arvata. Palvelin voidaan myös asettaa tarkistamaan HTTP Referer-kenttä, jolla voidaan varmistaa, että pyyntö
tulee sallitulta taholta FIXME. Toinen tapa on muokata vastaanottopäässä paketteja siten, että hyökkääjä ei pysty ajamaan lähettämissään pyynnöissä skriptejä \cite{JSH}

\section{Flash}

\section{ActiveX}

